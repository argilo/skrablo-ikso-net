---
layout: default
title: Regularo
---
<h1>SKRABLO</h1>
<p><i>(Adaptita de "Skrablo: regularo kaj bezonataĵoj" de Wolfram Diestel.)</i></p>
<h2>1. Regularo</h2>SKRABLO estas krucvortludo por du ĝis kvar personoj. Per
tegoletoj reprezentantaj literojn de diversaj valoroj estas farataj sur la
tabulo vortoj, kiuj estas interligendaj kiel ĉe krucvortenigmo. Estas atingenda
kiom eble tiom multaj poentoj pere de lerta eluzado kaj kombinado de la
litervaloroj kaj la premitabuleroj.
<h3>Komenco de la ludo: </h3>Ĉiu kunludanto ricevas benketon. Poste ĉiu ludanto
prenas el la saketo unu tegoleton. Kiu poste estas preninta la literon plej
proksiman al la alfabetkomenco, tiu estas komenconta. La tegoletoj estas
remetataj en la saketon, kaj nun ĉiu el la ludantoj kaŝe prenas ok tegoletojn,
sidigonte ilin sur la benketo.
<h3>Ludmaniero: </h3>
<ol>
  <li>La unua ludanto faras per du aŭ pli multaj el siaj literoj sur la tabulo
  vorton tiel, ke unu el la vorteroj estas kuŝonta sur la cirkle markita mezo de
  la tabulo. La vorto rajtas esti metata horizontale aŭ vertikale, sed ne
  diagonale.</li>
  <li>Post tio la ludanto prononcas la atingitajn poentojn kaj anstataŭigas
  uzitajn tegoletojn per novaj el la saketo tiel, ke denove ok tegoletoj sidas
  sur la benketo. La atingitaj poentoj estas notataj.</li>
  <li>Daŭrigas la sekva ludanto maldekstra la ludon. Tiu kaj ĉiuj sekvontaj
  ludantoj aldonas al la tegoletoj jam kuŝantaj sur la tabulo unu aŭ plurajn
  novajn tegoletojn tiel, ke fariĝas unu nova senca vorto. (Unikan escepton
  nomas alineo 16 kun kelkaj el la ekzemploj. La poentoj estas notataj kaj la
  literoj surbenketaj estas rekompletigataj. </li>
  <li>Estas permesataj ĉiuj Esperantaj radikvortoj, kiuj estas troveblaj en
  Esperanta vortaro (PIV) kaj la vortoj derivitaj el la radikvortoj laŭ la
  esperantaj derivoreguloj, vi ankaŭ povas forlasi la "o" de la substantivoj,
  al meti "j" kaj "n" ktp. Se la ekzisto aŭ korekteco de vorto estas pridubata,
  estas permesata por solvi la problemon la uzado de vortaro, kies utiligo
  cetere ne estas permesata. Duboj kontraŭ la uzado de vorto oni rajtas deklari
  nur, ĝis la sekvonta ludanto estas komencinta la almetadon. Se montriĝas la
  pridubata vorto malkorekta, la ludanto ĝin devas repreni kaj estas preterirata
  en tiu ciklo. Por eviti kverelojn pri la senceco de derivaĵo, la metinto
  rajtas klarigi tiun per kelkaj vortoj, se ĝi estas pridubata; se poste tamen
  la pli granda parto de la ludantoj opinias la derivaĵon sensenca, la metinto
  devas repreni ĝin, sed rajtas meti alian vorton.</li>
  <li>Interne de la baza regulo, ke ĉiuj rekte kunkuŝantaj literoj en sia tuta
  vico kaj horizontale kaj vertikale devas formi sencajn vortojn, oni rajtas
  fari novajn vortojn nur laŭ la sekvontaj manieroj:
  <ol>
    <li>per almeto de unu au pluraj tegoletoj al jam ekzistanta vorto. La
    literoj rajtas esti metataj kaj al la komenco kaj al la fino aŭ al ambaŭ
    flankoj de la vorto.
    <br /><br /><img src="/assets/images/skrablo1.gif" alt="Almetado" /><br /><br /></li>
    <li>per orta almeto de unu aŭ pluraj tegoletoj al iu aŭ ambaŭ flankoj de jam
    metita vorto, ĉe kio unu litero de la jam metita vorto devas esti ero de la
    nova vorto.</li>
    <li>per meto de unu kompleta vorto paralele al unu aŭ pluraj jam metitaj
    vortoj. Ĉe tio devas minimume du tegoletoj de ambaŭ vortoj kuŝi rekte apude.
    </li>
  </ol>
  </li>
  <li>Jam metita tegoleto ne rajtas esti ŝanĝata aŭ metata al alia loko.</li>
  <li>La du blankaj tegoletoj estas ĵokeroj kaj povas anstataŭi arbitran
  literon. Se tia tegoleto estas metata, estas deklarende, kiun literon ĝi
  reprezentas. La blanka tegoleto, kiu ankaŭ ne rajtas esti anstataŭigata,
  konservas la signifon de tiu litero dum la tuta ludo.</li>
  <li>Kiu havas la vicon, tiu rajtas, anstataŭ almeti vorton anstataŭigi
  arbitran nombron da liaj tegoletoj per sama nombro da tegoletoj el la saketo.
  Por tio li metas la literojn, kiujn li deziras anstataŭigi, sur la tablon kaj
  prenas saman nombron el la saketo; poste li donas la anstataŭigatajn literojn
  en la saketon, miksonte ties enhavon.</li>
  <li>La ludo daŭras ĝis ĉiuj tegoletoj estas prenataj el la saketo kaj aŭ iu el
  la ludantoj sukcesis almeti ĉiujn siajn literojn aŭ ne plu ekzistas eblecoj
  formi vorton. Poentado:</li>
  <li>La tuta poentvaloro de vorto rezultas el la unuopaj litervaloroj de la
  tuta nova vorto kaj la krompoentoj, kiuj estas atingataj per meto sur la
  premiejojn de la tabulo aŭ per uzado de ĉiuj ok tegoloj.</li>
  <li>Ĉiu litero havas la valoron, kiu estas deklarata sur la tegoleto; la
  blankaj tegoletoj ne havas valoron.</li>
  <li>Blua loko duobligas kaj viola loko triobligas la valoron de la litero
  metita sur ĝin.</li>
  <li>Se litero de la formita vorto kuŝas sur oranĝa loko de la tabulo,
  duobliĝas la valoro de la tuta vorto. Ĉe ruĝa loko triobliĝas la vortvaloro.
  Eblaj literpremioj estas kakulendaj antaŭ la duobligo au triobligo de la
  vortvaloro. Se tegas vorto du vortpremiejojn, ĝia valoro duobliĝas aŭ
  triobliĝas dufoje. (do kvarobliĝas au naŭobliĝas) La meza loko estas oranĝa,
  do duobligas la valoron de la unua vorto.</li>
  <li>La liter- kaj vortpremioj validas nur por tiu, kiu atingas la koncernatan
  lokon unue; ili por ĉiuj sekvontaj ludantoj ne plu validas.</li>
  <li>Se iu de la du blankaj tegoletoj estas metata sur oranĝa aŭ ruĝa loko,
  duobliĝas au triobliĝas la vortvaloro, kvankam la blanka tegoleto mem ne havas
  valoron.</li>
  <li>Se rezultas el almeto de vorto ankoraŭaj vortoj, ĉiu vorto estas poentata.
  Nove tegataj premiejoj validas en tia kazo por ĉiuj novaj vortoj, kiuj estas
  kun ili ligataj.</li>
  <li>Ĉiu ludanto, kiu sukcesas almeti ĉiujn ok tegoletojn, gajnas kvindek
  poentojn krome.</li>
  <li>Ĉe la fino de la ludo estas malgrandigata la atingita poentnombro de ĉiu
  ludanto je la valoro de la literoj, kiujn ne metinta li estas. Se la ludo
  estas finita per tio, ke ludanto estas almetinta ĉiujn siajn literojn, al ties
  poentnombro estas krome adiciata la sumo de ĉiuj punpoentoj por la restintaj
  tegoletoj de liaj kunludantoj.</li>
</ol>
  <h2>2. Tabulo</h2><p><img src="/assets/images/skrablo2.gif" alt="Tabulo" /></p>
  <h2>3. Tegoletoj</h2><p>La malgrandaj ciferoj signas la valoron de la litero.</p>

<table border="0" id="kvantoj">
  <tr>
    <td align="right">8 da <img src="/assets/images/tegoleto-0.png" alt="tegoleto" /></td>
    <td align="right">2 da <img src="/assets/images/tegoleto-7.png" alt="tegoleto" /></td>
    <td align="right">4 da <img src="/assets/images/tegoleto-14.png" alt="tegoleto" /></td>
    <td align="right">6 da <img src="/assets/images/tegoleto-21.png" alt="tegoleto" /></td>
  </tr>
  <tr>
    <td align="right">2 da <img src="/assets/images/tegoleto-1.png" alt="tegoleto" /></td>
    <td align="right">2 da <img src="/assets/images/tegoleto-8.png" alt="tegoleto" /></td>
    <td align="right">4 da <img src="/assets/images/tegoleto-15.png" alt="tegoleto" /></td>
    <td align="right">1 da <img src="/assets/images/tegoleto-22.png" alt="tegoleto" /></td>
  </tr>
  <tr>
    <td align="right">1 da <img src="/assets/images/tegoleto-2.png" alt="tegoleto" /></td>
    <td align="right">1 da <img src="/assets/images/tegoleto-9.png" alt="tegoleto" /></td>
    <td align="right">4 da <img src="/assets/images/tegoleto-16.png" alt="tegoleto" /></td>
    <td align="right">4 da <img src="/assets/images/tegoleto-23.png" alt="tegoleto" /></td>
  </tr>
  <tr>
    <td align="right">2 da <img src="/assets/images/tegoleto-3.png" alt="tegoleto" /></td>
    <td align="right">1 da <img src="/assets/images/tegoleto-10.png" alt="tegoleto" /></td>
    <td align="right">6 da <img src="/assets/images/tegoleto-17.png" alt="tegoleto" /></td>
    <td align="right">4 da <img src="/assets/images/tegoleto-24.png" alt="tegoleto" /></td>
  </tr>
  <tr>
    <td align="right">3 da <img src="/assets/images/tegoleto-4.png" alt="tegoleto" /></td>
    <td align="right">8 da <img src="/assets/images/tegoleto-11.png" alt="tegoleto" /></td>
    <td align="right">8 da <img src="/assets/images/tegoleto-18.png" alt="tegoleto" /></td>
    <td align="right">1 da <img src="/assets/images/tegoleto-25.png" alt="tegoleto" /></td>
  </tr>
  <tr>
    <td align="right">8 da <img src="/assets/images/tegoleto-5.png" alt="tegoleto" /></td>
    <td align="right">3 da <img src="/assets/images/tegoleto-12.png" alt="tegoleto" /></td>
    <td align="right">3 da <img src="/assets/images/tegoleto-19.png" alt="tegoleto" /></td>
    <td align="right">2 da <img src="/assets/images/tegoleto-26.png" alt="tegoleto" /></td>
  </tr>
  <tr>
    <td align="right">2 da <img src="/assets/images/tegoleto-6.png" alt="tegoleto" /></td>
    <td align="right">1 da <img src="/assets/images/tegoleto-13.png" alt="tegoleto" /></td>
    <td align="right">6 da <img src="/assets/images/tegoleto-20.png" alt="tegoleto" /></td>
    <td align="right">1 da <img src="/assets/images/tegoleto-27.png" alt="tegoleto" /></td>
  </tr>
  <tr>
    <td align="right">2 da <img src="/assets/images/tegoleto-28.png" alt="tegoleto" /></td>
  </tr>
</table>
<p>Sume: 100 tegoletoj</p>
